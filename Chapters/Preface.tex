\chapter{Bevezetés}
\setcounter{page}{1}
\pagenumbering{arabic} 
Az élet szinte minden területén találkozhatunk ütemezési problémákkal.
Ilyen ütemezési problémákra jó példa a tömegközlekedés, ahol a menetrendek megtervezése tipikusan ilyen ütemezési feladat, vagy ha egy moziban aktuálisan vetített filmek vetítő termek közti felosztását vesszük például, de gondolhatunk akár a számítógépek feladatainak ütemezésére is, ahol eldöntendő, hogy éppen melyik folyamat kapjon hozzáférést az erőforrásokhoz.
Számtalan példát fel lehetne még sorolni, azonban az belátható, hogy bármennyire is eltérhetnek ezen példák valamely aspektus szerint, ezek lényege minden esetben megegyezik.
A cél az elvégzendő feladatok szétosztása az elérhető erőforrások között, valamint ezen feladatok idő intervallumokhoz rendelése oly módon, hogy a keletkező ütemterv valamilyen célkitűzés szempontjából a legkedvezőbb legyen, valamint a probléma definiálása során meghatározott korlátozásoknak megfeleljen.

Az ütemezési feladatok egyik leggyakoribb megjelenési formája az iparban a gyártórendszerek ütemezése, mellyel kapcsolatban számos probléma osztály fellelhető.
Ilyen probléma lehet például a gyártáshoz szükséges idő minimalizálása, vagy éppen a profit maximalizálása. 
Ezen ütemezési feladatok során fellépő problémák megoldására számos megoldó módszer fellelhető a szakirodalomban.
Ezen problémák csoportosításáról, néhány megoldó módszer ismertetéséről, valamint az ütemtervek vizualizációjáról szól a \ref{Research}. fejezet.
A \ref{S-graph}. fejezetben részletesebben bemutatásra kerül az egyik megoldó módszer, az S-gráf keretrendszer, amely a dolgozatom további fókuszát képezi.
A szakdolgozat témáját képező sztochasztikus profit maximalizálási probléma a \ref {Problem_def}. fejezetben kerül részletesen definiálásra.
Az \ref{s-graph_framework}. fejezetben az S-gráf keretrendszerben definiált algoritmusok megoldására kifejlesztett S-gráf solver program kerül röviden bemutatásra.
A \ref{Problem_def}. fejezetben definiált probléma megoldásához felhasznált módszerek részletes leírását, valamint az S-gráf solver program továbbfejlesztése közben végzett munka részletes dokumentációját a \ref{Problem_impl}. fejezet tartalmazza.
A solver programon végzett fejlesztési munkák végezte után szükséges tesztelés menetét írja le a \ref{Testing}. fejezet.
A \ref{Summary}. fejezet képezi a dolgozat, valamint az elvégzett munka összefoglalását, értékelését, valamint a jövőbeli esetleges továbbfejlesztési lehetőségek ismertetését.
A dolgozat végén található a melléklet, mely három függelékből áll: az \ref{legend} függelék tartalmazza a jelmagyarázatot, a solver program példa input fájljai a \ref{input_files} függelékben találhatóak, a \ref{cd} függelék tartalmazza a CD melléklet tartalmának leírását.   